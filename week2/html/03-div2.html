<!DOCTYPE html>
<<html lang="fa-IR" dir="rtl">


   <head>
      <title>Div Tag Example</title>
   </head>
	
   <body>
      <div id = "menu" align = "middle" >
         <a href = "/index.htm">HOME</a> | 
         <a href = "/about/contact_us.htm">CONTACT</a> | 
         <a href = "/about/index.htm">ABOUT</a>
		 <a href = "/about/university.htm">UNIVERSITY</a>
      </div>

      <div id = "content" align = "left" >
         <p align='justify'>
شرط مهم هدایت اعتبار به بخش‌های مولد اقتصادی
رئیس کل بانک مرکزی گفت: از برنامه‌های جدی ما، هدایت اعتبارات را به بخش‌های مولد اقتصادی است تا سرمایه‌هایی که بانک‌ها در اختیار مشتریان قرار می‌دهند به سمت فعالیت‌های غیرمولد نرود.
به گزارش پایگاه اطلاع رسانی شبکه خبر،
به نقل از بانک مرکزی، علی صالح آبادی رئیس کل بانک مرکزی در برنامه شکوه ایران رادیو اقتصاد با اشاره به منویات مقام معظم رهبری درباره سیاست هدایت اعتبار گفت: مقام معظم رهبری فرمودند که رشد نقدینگی و تورم در یک دهه اخیر افزایش قابل ملاحظه‌ای داشته در حالی که بخش واقعی تولید و رشد تولید ناخالص داخلی و تشکیل سرمایه ثابت داخلی به تناسب رشد نکرده است که باعث تورم در اقتصاد شده است. برهمین اساس از بانک مرکز خواستند و فرمودند که هدایت اعتبارات باید به سمت تولید و فعالیت‌های مولد اقتصادی باشد.

صالح آبادی در توضیح چگونگی تحقق این امر گفت: بخشی از این امر مربوط به بانک مرکزی است که با نظارت هوشمند بر مصرف صحیح تسهیلات محقق می‌شود؛ یعنی از طریق سامانه‌هایی که داریم و همچنین رصد جریان وجوه به گونه‌ای عمل خواهیم کرد که هدایت اعتبار به سمت بخش واقعی تولید سوق پیدا کند و سرمایه‌ها به سمت فعالیت‌های غیرمولد نرود.

رئیس کل بانک مرکزی افزود: بخش دیگر هم به سازمان امور مالیاتی مرتبط است که در این زمینه باید سامانه بانکی به سامانه مالیاتی متصل باشد، یعنی اگر فردی اعتبار و سرمایه را به سمت فعالیت‌های غیرمولد برد مشمول مالیات خاص خود شود که البته این موضوع نیاز به قانون هم دارد و بر همین اساس در حال حاضر در کمیسیون اقتصادی مجلس موضوع مالیات بر عایدی سرمایه مطرح است که در صورت تصویب بسیار موثر خواهد بود.

وی ادامه داد: در لایحه بودجه سال آینده مالیات حوزه تولید از ۲۵ درصد به ۲۰ درصد کاهش یافته و نیز در صورت تصویب لایحه مالیات بر عایدی سرمایه، مالیات بر فعالیت‌های سفته بازانه افزایش پیدا می‌کند.

روند کاهشی نرخ تورم و ثبات در بازار ارز
صالح آبادی با بیان اینکه تورم ماهانه در آذرماه ۱.۸ درصد، در آبان ماه ۲.۴ درصد، در مهر ماه ۳.۱ درصد و در شهریور ماه نیز ۳.۳ درصد بود، از روند کاهشی نرخ تورم خبر داد و گفت: خوشبختانه رشد نقدینگی و نرخ تورم در ماه‌های اخیر کنترل و کاهشی شده است، به نحوی که نرخ تورم ماهانه از ۳.۳ درصد ماه‌های گذشته به ۱.۳ درصد در دی ماه رسیده است.

رئیس کل بانک مرکزی افزود: تعادل بازار ارز و روند با ثبات سامانه نیما و روند کاهشی قیمت‌ها در بازار متشکل ارز کمک خوبی به کاهش و کنترل نرخ تورم داشته است. روند‌هایی که طی می‌شود امید بخش است و امیدواریم این روند مثبت در اقتصاد ما تداوم داشته باشد.

صالح آبادی در ادامه در خصوص حفظ ارزش پول ملی و تقویت آن اظهار داشت: یک بخش از کنترل ارزش پول ملی به بازار ارز و تعادل در این بازار مربوط می‌شود و اینکه نرخ ارز در یک دامنه مشخصی نوسان داشته باشد؛ بنابراین تعادل در این بازار می‌تواند به حفظ ارزش پول ملی کمک زیادی کند. بخش دوم نیز مربوط به تورم است که همانگونه که اشاره شد کنترل رشد تورم در ماه‌های اخیر اتفاق افتاده است.

اصلاح نظام بانکی به طور جدی پیگیری می‌شود
رئیس کل بانک مرکزی با اشاره به اینکه برای حفظ ارزش پول ملی بایستی اصلاح نظام بانکی را در برنامه داشته باشیم تصریح کرد: این مسئله را به صورت جدی دنبال می‌کنیم.

وی افزود: اصلاح در نظام بانکی به این معناست که بانک‌ها باید انضباط بیشتری داشته باشند، در واقع نظارت بانک مرکزی بر بانک‌ها هوشمند و سیستمی و اضافه برداشت بانک‌ها از بانک مرکزی کنترل خواهد شد؛ بنابراین قانون بانک مرکزی که در حال حاضر در مجلس مطرح است را نیز به طور جدی دنبال می‌کنیم که تصویب شود.

صالح آبادی خاطر نشان کرد: اصلاح نظام بانکی یکی از محور‌های کاهش تورم خواهد بود تا اضافه برداشت بانک‌ها از بانک مرکزی کنترل و در نهایت یکی از ریشه‌های پایه پولی را در واقع مهار شود. همچنین موضوع اصلاح رابطه مالی دولت و بانک مرکزی نیز بسیار مهم است، یعنی اضافه برداشت دولت از بانک مرکزی هم یکی از ریشه‌های دیگر تورم است که به دنبال اصلاح آن هستیم.

انتظار بانک مرکزی از مجلس در تصویب لایحه بودجه سال ۱۴۰۱
رئیس کل بانک در پایان افزود: با توجه به اینکه در دولت بر لایحه بودجه ۱۴۰۱ بررسی و جمع بندی داشتیم تا به گونه‌ای تنظیم شود که کسری نداشته باشد، بنابراین این روز‌ها انتظارمان از مجلس این است که لایحه بودجه را به گونه‌ای تصویب کند که بدون کسری بسته شود.

وی تاکید کرد: مهم است که منابع موهومی در قانون بودجه دیده نشود؛ زیرا هزینه‌ها معمولا اتفاق می‌افتد، ولی بعضا درآمد‌ها اتفاق نمی‌افتد و این باعث کسری بودجه می‌شود؛ خواهش بنده از مجلس این است که بودجه‌ای بدون کسری ببندند تا یکی دیگر از ریشه‌های تورم که اضافه برداشت یا استقراض دولت‌ها از بانک مرکزی است را کنترل کنیم.</p>
      </div>
   </body>
	
</html>
